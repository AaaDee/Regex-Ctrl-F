# Viikkopalautus 2

Tällä viikolla alkuperäinen suunnitelma ei täysin toteutunut. Päädyin pienen taustatyön perusteella hoitamaan konfiguraation ensiksi kuntoon ennen ohjelmoinnin aloittamista, ja tässä kuluikin (taas kerran) suunniteltua enemmän aikaa. Erityisesti harha-askeleeksi osoittautui yritys ottaa JavaFX käyttöön, koska asiaan liittyy jokin viheliäinen bugi Linux Mintin kanssa, jota en usko pystyväni tässä aikataulussa ratkaisemaan. Käyttöliittymäksi valikoitui siis lopulta vanha tuttu Swing.

Käyttöliittymän lisäksi viikon aikana tuli myös varmistettua, että Gradle ja testit toimivat kunnolla. Tämän varmistukseksi tein jar-tiedoston, joka sisältää tyhjän käyttöliittymän ja yhden perustestin. Näiden perusteella homma toimii, ja ensi viikon tavoitteena on lisätä perustoiminnallisuus tekstitiedoston lukemiseen ja yksinkertaisten merkkijonojen hakemiseen.

Käytetty aika: 10h
